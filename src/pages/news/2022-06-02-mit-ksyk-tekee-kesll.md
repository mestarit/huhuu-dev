---
title: "Mitä Ksyk Tekee Kesällä?"
author: "Hanna Laitinen"
date: 2022-06-02 20:52:48 +0000
layout: "../../layouts/NewsLayout.astro"
---

Kuten kaikissa kouluissa, myös KSYK:issä valmistaudutaan kesän viettoon. Ulkomaan reissuja, mökkeilyä, unirytmin sekoittamista… Huhuu kävi selvittämässä koulun käytävillä, mitä ksykkiläiset odottavat tulevalta kesälomalta.


****
![](https://static.wixstatic.com/media/18093e_098b52a7e00a4e6c8f8da1acd29df3cf~mv2.jpeg/v1/fit/w_1000,h_1000,al_c,q_80/file.png)Daniela 20E


Daniela suunnittelee laivojen parissa työskentelyä sekä ylppäreihin lukua. Häntä odottaa kesällä myös Kreikan matka. Hän odottaa kesältä paljon lämpöä, toivottavasti uusia ystäviä ja rentoutumista lukemisen ohella. Hän ei taas odota innolla ylipitkiä työpäiviä.

![](https://static.wixstatic.com/media/18093e_502e4570e71f4d56aa8ee7f2652a7281~mv2.jpeg/v1/fit/w_1000,h_1000,al_c,q_80/file.png)William 21A


William suunnittelee vielä kesää. Hän aikoo opiskella englantia sekä lukea omia kirjoja viihteen vuoksi. Kesällä hän haluaa nauttia elämästä ja ajatella filosofiaa. William odottaa, että kesä olisi todella kaunis ja lämmin ilman ilmastonmuutoksen vaikutuksia siihen.

![](https://static.wixstatic.com/media/18093e_8f5c9a6a68a94c6e884a3ce83d0bc9bc~mv2.jpeg/v1/fit/w_1000,h_1000,al_c,q_80/file.png)Otto 21A


Otolla on kaikenlaisia suunnitelmia. Kesän alussa hänellä on vaihto Saksaan. Hän aikoo myös käydä sukulaisten luona maalla. Hän aikoo käydä mm. pesisleirillä ja nähdä kavereita sekä nauttia kesästä. Otto toivoo, että kesä on lämmin, mutta ei liian lämmin.

![](https://static.wixstatic.com/media/18093e_3ffc74bd9ea246c4b755601e588df29b~mv2.jpeg/v1/fit/w_1000,h_1000,al_c,q_80/file.png)Lauri 21C


Lauri odottaa, että pääsee hengailemaan kavereiden kanssa ja pääsee kokemaan kaikkea uutta. Hän ajatteli käydä sukulaisten luona ja olla perheensä kanssa jonkin aikaa. Hän haluaisi rentoutua, valmistautua ensi vuoteen koulussa ja henkisesti valmistautua kirjoituksiin.

![](https://static.wixstatic.com/media/18093e_900415c8a17b4d54a3aefa768beaf1cf~mv2.jpeg/v1/fit/w_1000,h_1000,al_c,q_80/file.png)Didi 9D


Didi menee Kreikkaan kahdeksi viikoksi. Hänellä on myös pari partioleiriä tulossa.

![](https://static.wixstatic.com/media/18093e_ec1d26bbdfe24d3aab3d5696172bf58c~mv2.jpeg/v1/fit/w_1000,h_1000,al_c,q_80/file.png)Oskari, sivari


Oskari lähtee kesällä Italiaan. Hän vetää protuleirin ja luvassa on myös muita leirejä. Oskari aikoo käydä kesällä hyvillä keikoilla, pitää hauskaa, “kaikkee semmosta”.

![](https://static.wixstatic.com/media/18093e_0d58e8a5827f4a8aa30d014421fb99a4~mv2.jpeg/v1/fit/w_1000,h_1000,al_c,q_80/file.png)Sampsa 20E


Sampsa odottaa kavereiden näkemistä, hänellä on kesätyö, jossa hän pääsee tekemään rahaa. Hän odottaa kavereiden kanssa ajanviettoa sekä juoksuharrastustaan. Sampsalla ei ole mitään mitään mitä hän ei odottaisi kesässä.

![](https://static.wixstatic.com/media/18093e_3fc200550dac4715ac4c68faea5772b6~mv2.jpeg/v1/fit/w_1000,h_1000,al_c,q_80/file.png)Roope 20B


Roope odottaa, että pääsee muutaman vuoden tauon jälkeen etelänmatkalle Kroatiaan,  hänestä on kiva päästä lämpimään. Hän pääsee ulkoilemaan hyvässä säässä, näkemään kavereita ja syömään jäätelöä. Hän ei odota formuloiden ja futiksen kesätaukoa ja sitä, että sataisi räntää.

![](https://static.wixstatic.com/media/18093e_0cd5e9b913da451c8b6b14ca4efe2853~mv2.jpeg/v1/fit/w_1000,h_1000,al_c,q_80/file.png)Evelina ja Valencia 21B


Evelina sai kivan työpaikan, ja pääsee partioleirille. Hän odottaa että pääsee rauhassa lukemaan kirjaa sekä spontaaneja viikonloppuretkiä. Valencialla on kesätyö, mutta muuten aikoo ottaa rennosti, lukea kirjoja ja käydä kotimaanmatkalla. Mökillä grillausta ja uintia. Molemmat aikovat maistaa mahdollisimman monta uutta jäätelömakua! He toivovat, ettei olisi liian kuuma eikä liikaa hyttysiä.Molemmat myös toivovat, ettei  maailman tilanne toivottavasti pilaisi kesää kokonaan.

![](https://static.wixstatic.com/media/18093e_8e43e8f5747a43209c701d6686e4c2d3~mv2.jpeg/v1/fit/w_1000,h_1000,al_c,q_80/file.png)Minnis, rehtori


Minnis odottaa kovasti lapsuuden mökkiä, jossa voi rentoutua. Lukion rehtorimme saa seksuaalineuvonnan opintonsa loppuun, jota hän myös odottaa todella paljon. Hänellä ei ole mitään negatiivisia odotuksia ja niitä ei toivottavasti tulekaan.

![](https://static.wixstatic.com/media/18093e_43fdfbd0a1374bfdb0e4ac25ac539659~mv2.jpeg/v1/fit/w_1000,h_1000,al_c,q_80/file.png)Saara 20E


Saara on menossa polvileikkaukseen, joten hän viettää todennäköisesti ainakin alkukesän sängyn pohjalla netflixiä katsellessa. Hänellä ei ole korkeita odotuksia kesän suhteen, mutta toivoo leikkauksen menevän hyvin!

![](https://static.wixstatic.com/media/18093e_426e5f96b7394124ab42ea815b6dedc2~mv2.jpeg/v1/fit/w_1000,h_1000,al_c,q_80/file.png)Simo, ope


Simo odottaa lomaa, aurinkoa, tennispelejä sekä kenties ulkomaanreissua. Rauhaisaa aikaa ja perus kesäjuttuja: grillausta, uimista sekä mökkeilyä. Kaikki kesässä on kivaa, sateet ja huonot kelit kuuluvat Simon mielestä kesään, “tulee kun tullakseen”.

![](https://static.wixstatic.com/media/18093e_0550530d68414a5bbee297e18fab96d2~mv2.jpeg/v1/fit/w_1000,h_1000,al_c,q_80/file.png)Elli 20D


Elli on töissä koko kesän. Hän odottaa innolla Harry Stylesin keikkaa Ruotsissa. Varmaan myös jokin extempore matka on tiedossa, ei vielä tietoa minne.

![](https://static.wixstatic.com/media/18093e_8416107a186a4bac8ad53cdbf784f91e~mv2.jpeg/v1/fit/w_1000,h_1000,al_c,q_80/file.png)Onni 20E


Onni on kesällä töissä. Loppukesällä hän aikoo kiertää serkkunsa kanssa Skotlantia pari viikkoa.

![](https://static.wixstatic.com/media/18093e_34190dc3691a4e2b9ed067d0b4a0cf58~mv2.jpeg/v1/fit/w_1000,h_1000,al_c,q_80/file.png)Huhtis, ope


Hanna odottaa eniten lasten kanssa ajanviettoa, stressitöntä tavallista arkea. Hän pääsee harrastamaan kirkkovenesoutua. Häntä odottaa kesällä kansanmusiikkifestarit, mökkeily, sekä koiran kanssa olo. Kesän lopussa hänellä on Kreikan matka perheen kanssa.

****
Teksti: Hanna Laitinen

Kuvat: Ronja Ruohoniemi