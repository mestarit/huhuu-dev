---
title: "Luovuutta Joulupöytään"
author: "Annika Lappalainen"
date: 2021-12-21 07:00:46 +0000
layout: "../../layouts/NewsLayout.astro"
---

Oletko kyllästynyt leipomaan ja syömään samoja vanhoja pipareita? Kaipaatko kenties uusia ideoita joulukeittiöön? Kokeile tänä jouluna jotain uutta kokeilemalla Huhuun omaperäisiä pipari-ideoita!****


###Vinkki 1: Kaikki irti valmismuoteista


Kenties helpoin tapa leipoa erilaisia pipareita on hyödyntämällä omaperäisiä valmismuotteja. Vaihda perinteiset sydämet ja kukat siis vaikkapa sesonkikasviksiksi ja kameleiksi. Voit myös hyödyntää perinteikkäitä valmismuotteja käyttämällä niitä täysin uudella tavalla. Esimerkiksi pilven muotoisia pipareita luot hyödyntämällä simppeliä kukkamuottia. Leikattuasi kukan puolitat piparin vain veitsellä. Jos kaipaat pilvesi kylkeen kuunsirppiä, voit toteuttaa sen helposti käyttämällä ympyrämuotteja. Rohkeimmat leipojat voivat leikata veitsellä taikinasta mitä muotoja tahansa. Tässä voit antaa mielikuvituksesi lentää ja keksiä mitä erikoisimpia pipareita!


![](https://static.wixstatic.com/media/abd5f5_1ee8b4b53b57435387f9677174ea2c99~mv2.jpeg/v1/fit/w_1000,h_1000,al_c,q_80/file.png)###Vinkki 2: Muutosta taikinatasolla


On myös täysin hyväksyttävää haluta perinteisen muotoisia pipareita ja olla käyttämättä tuntikausia koristeluun. Jos olet tylsistynyt pakastetaikinan makuun, mutta et jaksa väsätä kotitekoista taikinaa, voit sekoittaa taikinaan haluamaasi lisämaustetta. Lisäpuhtia saat lisäämällä valmistaikinaan perinteisiä piparimausteita – kanelia, kardemummaa, inkivääriä, pomeranssin kuorta ja neilikkaa. Voit lisätä myös vaikkapa kaakaojauhetta tai karkkikeppirouhetta. Lisäherkut voi toki jättää piparin ulkopuolellekin. Dippaa pipari osittain vaikkapa suklaaseen ja heittäydy villiksi rullaamalla dipattu osa valitsemaasi rouheeseen.


![](https://static.wixstatic.com/media/abd5f5_a4a4cff8b90d45ec85d43304a740d454~mv2.jpeg/v1/fit/w_1000,h_1000,al_c,q_80/file.png)###Vinkki 3: Koreat koristelut


Eikö itse leipominen ole sinun juttusi? Ei hätää, pipareiden koristelu on monelle muullekin joulunajan hauskin osuus. Näyttäviä pipareita voi tehdä täysin ilman hienoja muottejakin. Jos kiikarissasi ovat suhteellisen simppelit koristelut, voit kenties tehdä karkkikeppejä, tonttulakkeja tai lumisia ikkunoita ja ovia. Haastavampiakin ideoita tosin löytyy. Kuulostaisivatko lumiset ovet liivatelehtiikkunalla hyvältä? Kaikki eivät tosin nauti jouluteemaisista pipareista, mutta pipareille ole mitään sääntöjä. Esimerkiksi KSYK-aiheiset piparit ajavat varmasti asian. Mikäpä sen hauskempaa kuin miettiä koulua lomalla?


![](https://static.wixstatic.com/media/abd5f5_53e28729cbbb4e488056a9be179415cc~mv2.jpeg/v1/fit/w_1000,h_1000,al_c,q_80/file.png)Kokeile tänä jouluna siis jotakin uutta! Pipareiden leipomiselle ei ole sääntöjä, joten tee juuri sellaisia pipareita kuin itse haluat. Kutsu vaikka ystäväsi koolle leipomaan ja koristelemaan yhdessä. Hyvää joulua ja herkullisia piparihetkiä!


![](https://static.wixstatic.com/media/abd5f5_7e97c3b676d24384873b05911e030c91~mv2.jpeg/v1/fit/w_1000,h_1000,al_c,q_80/file.png)****


**Teksti:**
 Annika Lappalainen

**Kuvat:**
 Annika Lappalainen