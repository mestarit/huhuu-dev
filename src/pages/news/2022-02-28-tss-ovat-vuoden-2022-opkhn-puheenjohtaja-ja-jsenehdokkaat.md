---
title: "Tässä Ovat Vuoden 2022 Opkh:n Puheenjohtaja- Ja Jäsenehdokkaat!"
author: "Yasmin Goran"
date: 2022-02-28 16:57:41 +0000
layout: "../../layouts/NewsLayout.astro"
---

Yleiskokousta vietetään 2.3.2022, jolloin opiskelijakunnan hallitukseen valitaan uusi puheenjohtaja, varapuheenjohtaja sekä uudet rivijäsenet. Kulosaaren yhteiskoulussa yleiskokouksissa ei yleensä vältytä draamalta tai kuumottavilta äänestyshetkiltä. Tunnelma on usein innostava, sillä uusi OPKH:n kokoonpano edustaa koko opiskelijakuntaa seuraavan vuoden ajan. Huhuu esittelee kaikki ilmottautuneet ehdokkaat, joita on tänä vuonna harvinaisen vähän.

****
###Puheenjohtajaehdokkaat


###Loviisa Pursiainen, 20d


![](https://static.wixstatic.com/media/abd5f5_a6f410eaed03465b94f545cc7db4ffae~mv2.png/v1/fit/w_1000,h_1000,al_c,q_80/file.png)

**Minkälainen olisit puheenjohtajana?**

Puheenjohtajana olisin helposti lähestyttävä: toivon, että opiskelijat uskaltaisivat ottaa yhteyttä matalalla kynnyksellä mihin tahansa liittyen. Olen motivoitunut, ja tulisin hoitamaan tehtävät huolellisesti ja antaumuksella. Uskon, että luovuudestani ja idearikkaudestani olisi runsaasti hyötyä.


**Mihin mielestäsi OPKH:n varoja pitäisi käyttää?**

Opiskelijoiden hyvinvointia ja yhteishenkeä lisääviin hankintoihin sekä tapahtumiin. Jos kauden aikana halutaan tehdä suurempia hankintoja, niistä voidaan tehdä äänestys koko opiskelijakunnan kesken. OPKH:n jäsenten lisäksi on tietenkin tärkeää kuulla ehdotuksia opiskelijoilta. Näin kaikki pääsevät vaikuttamaan varojen käyttökohteisiin.


**Miten parantaisit kouluamme?**

Yhteishengessä sekä linjojen että vuosiluokkien välillä on parantamisen varaa, ja tähän OPKH voisi vaikuttaa muun muassa järjestämällä tapahtumia. Haluan myös, että opiskelijat voivat vaikuttaa koulumme asioihin entistä enemmän, joten vuorovaikutusta johdon, OPKH:n ja opiskelijoiden välillä tulisi lisätä. Mikäli laajennusten valmistuessa tulee vielä ilmi konkreettisia puutteita koulurakennuksessa, niihin tulee ottaa kantaa.


**Mitä et missään nimessä muuttaisi koulussamme?**

Kunnianhimoisuutta ja perinnetapahtumia. Myös linjojen välinen leikkimielinen kilpailu on mielestäni osa KSYKin henkeä.


**Minkälaiset asiat sinua kiinnostavat eniten OPKH:n toiminnassa?**

Haluan, että opiskelijat tietävät, mitä OPKH tekee ja että he pääsevät itse vaikuttamaan asioihin entistä enemmän. Minua kiinnostaa yhteisöllisyyden lisääminen ja opiskelijoiden ilahduttaminen arjen keskellä, sekä tietenkin koulumme mahdollisten epäkohtien korjaaminen.


###Varapuheenjohtajaehdokkaat


###Enni Katara, 20d
![](https://static.wixstatic.com/media/abd5f5_68a065c4d36940828387c1ab55ea6955~mv2.jpg/v1/fit/w_1000,h_1000,al_c,q_80/file.png)**Minkälainen olisit varapuheenjohtajana?**

Olisin ystävällinen ja helposti lähestyttävä. Tärkeää olisi, että opiskelijat voisivat ja uskaltaisivat tulla juttelemaan asioista, joita haluttaisiin nostaa esille. Olisin myös vastuullinen ja aikaansaava, jolloin asiat eivät jäisi roikkumaan.


**Mihin mielestäsi OPKH:n varoja pitäisi käyttää?**

Tässä tulee kuunnella opiskelijoita! Tietenkin perinteisesti rahaa tulee säästää muun muassa penkkareihin, mutta muuten esimerkiksi karkkien jakaminen ja tapahtumien rahoittaminen ovat hyviä kohteita.


**Miten parantaisit kouluamme?**

Ryhmähengen parantaminen olisi tärkeää! Opiskelijoiden ja koulun johdon välistä kommunikaatiota tulisi lisätä. Toivoisin myös, että koulumme akateemisen ilmapiirin vierelle nousisi rennompi ja luovempi ilmapiiri, jotta opiskelijoiden ei travitsisi ottaa kaikkea liian tosissaan ja turhaa stressiä saataisiin hillittyä.


**Mitä et missään nimessä muuttaisi koulussamme?**

Koulullemme perinteisten tapahtumien ja muiden perinteiden säilyttäminen ja ylläpito on tärkeää.


**Minkälaiset asiat sinua kiinnostavat eniten OPKH:n toiminnassa?**

Yhteisöllisyyden lisääminen vuorovaikutuksen avulla, epäkohtien esiintuominen ja niiden ratkaiseminen, sekä suurempien projektien ajaminen.


###Rivijäsenehdokkaat


###Sampsa Siltala, 20e
![](https://static.wixstatic.com/media/abd5f5_b30f430c7c9f4d33a75e382d0dc05505~mv2.jpeg/v1/fit/w_1000,h_1000,al_c,q_80/file.png)Sosiaalinen, nokkela, kansainvälinen


OPKH:n jäsenenä olisin: Idearikas


Haen opkh rivijäseneksi sillä haluan olla mukana totetuttamassa päätöksiä ja järjestämässä kaikenlaista pientä kivaa oppilaille.


###Rasmus Axelsson, 21c
![](https://static.wixstatic.com/media/abd5f5_ab553ec736e54fe9aa59792358383530~mv2.jpg/v1/fit/w_724,h_1000,al_c,q_80/file.png)Sosiaalinen, ahkera, johtaja


OPKH:n jäsenenä olisin: Vakuuttava


Olen ollut oppilaskunnassa jo neljä vuotta ja vaikuttaminen kiinnostaa minua!


###Reino Pohjakallio
![](https://static.wixstatic.com/media/abd5f5_4f61ce9f38f744998b1f242e7f825df0~mv2.jpg/v1/fit/w_696,h_1000,al_c,q_80/file.png)Ymmärtäväinen, yhteistyökykyinen, luotettava


OPKH:n jäsenenä olisin: Puolustaisin kaikkien oikeuksia ja huolehdin että, uusi OPKH ottaa kaikki huomioon


Koska haluan vaikuttaa siihen miten yhteisiä rahoja käytetään.


###Lauri Pyykkö, 20a
![](https://static.wixstatic.com/media/abd5f5_d9b0d558840a456f8e5035a6def1181d~mv2.jpeg/v1/fit/w_1000,h_1000,al_c,q_80/file.png)Oikeudenmukainen, sosiaalinen ja iloinen


OPKH:n jäsenenä olisin: Luotettava


Haluan kouluun lisää urheilutapahtumia.


###Meri Lehtonen-Caponigro, 20e
![](https://static.wixstatic.com/media/abd5f5_258176ab944e4d21a7ac4f5b7586ffb1~mv2.jpeg/v1/fit/w_1000,h_1000,al_c,q_80/file.png)Elämää etsivä vibailija


OPKH:n jäsenenä olisin: Jäsen


Olisi siistiä pitkällä KSYK urallani päästä vaikuttamaan meitä opiskelijoita koskevissa asioissa ja kehittää yhtenäistä KSYK ilmapiiriä! Uskon, että voisin tuoda jotain uutta pöytään.


###Aatos Ämmälahti, 20b
![](https://static.wixstatic.com/media/abd5f5_5e60e368583c46d5bbfb106da4f10add~mv2.jpeg/v1/fit/w_750,h_924,al_c,q_80/file.png)Aikaansaava, toimelias, keskusteleva


OPKH:n jäsenenä olisin: Aktiivinen


Haen OPKH, koska haluan olla mukana tekemässä KSYK:istä paremman paikan kaikille opiskelijoille. Olin mukana myös edellisen kauden OPKH ja täten toiminta on minulle tuttua. Koen, että pystyn auttamaan  OPKH-toiminnassa koulua kehittymään meille kaikille paremmaksi paikaksi.

****
**Teksti:**
 Yasmin Goran