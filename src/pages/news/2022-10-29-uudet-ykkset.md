---
title: "Uudet Ykköset"
author: "Aino Sipilä"
date: 2022-10-29 08:56:25 +0000
layout: "../../layouts/NewsLayout.astro"
---

Monille ykkösille Kulosaari oli jo ennestään tuttu yläasteelta, mutta toisille taas vieras. Niinpä kysyimme yläasteensa muualla käyneiltä ykkösiltä, millaisena he Ksykkiä pitivät ennen koulun alkua ja millaisena se koulun alun jälkeen näyttäytyy.![](https://static.wixstatic.com/media/8b055d_a600c3b326274cf79cbb251fa92df854~mv2.jpg/v1/fit/w_1000,h_1000,al_c,q_80/file.png)Osalla oli ennestään odotuksia sekä oletuksia kun taas osalla ei. YT-linjalla aloittaneen Joona Jokiniemen oletukset pohjautuivat etenkin Jodelista luettuihin keskusteluihin. “ Olin kuullut ja lukenut Jodelista, että etenkin YT-linja on täynnä poliittisia tyyppejä. Ajattelin myös, että tämä koulu olisi täynnä enemmän tosi hikkeä porukkaa.“


“Yllättävintä positiivisesti on ollut kun tyypit ei yritä ylitä liikaa koulussa. Kaikki ottaa koulun tosi rauhallisesti, mut se menee kuitenkin yleensä aika hyvin tyypeillä“, Jokiniemi toteaa.


![](https://static.wixstatic.com/media/8b055d_9a9e64c775584673be585473ad02f603~mv2.jpg/v1/fit/w_1000,h_1000,al_c,q_80/file.png)Syksyn aikana Helsingin kielilukiosta TT-linjalle vaihtaneelle Peppi Lepolalle ihmisten motivoituneisuus koulua kohtaan on ollut helpotus: “Ajattelin, että täällä on parempi olla, koska jos puhutaan Itiksestä [Helsingin Kielilukio], niin siellä ei ollut minkäänlaista työrauhaa. Ja porukasta ei tullut koulunkäyntiin motivoitunutta kuvaa. Tiesin, että jos mä oon siellä niin se vie mun motivaatiota vaan pois.”

>Pepin yllätti myös vastaanotto, jonka hän Ksykkiin vaihtaessaan sai: “Kaikki on ihania ja kaikki on ottanut mut hyvin vastaan, joka on ollut hyvin mahtavaa.”
![](https://static.wixstatic.com/media/8b055d_8a6349d7fb63408a8d24fc963b9e2818~mv2.jpg/v1/fit/w_1000,h_1000,al_c,q_80/file.png)Yleislinjalla aloittaneella IItu Hämäläisellä oli muista Ksykissä aloittavista ennakko-oletuksia. “Odotin että täällä olisi tosi paljon eliitti-ihmisiä, mikä on kinda totta. Täällä on kuitenkin aika paljon erilaisia ihmisiä, jota en olettanut, joka on kuitenkin hyvä juttu. “ Myös tilojen ahtaus yllätti Iitun. “Tilat on tosi pienet sekä on hirveästi ihmisiä. Laajennukset eivät valmistu ajoissa, mutta sen osasi jo arvatakin.”

![](https://static.wixstatic.com/media/8b055d_b8e69527cdc34f2aafba3d5e534465c4~mv2.jpg/v1/fit/w_1000,h_1000,al_c,q_80/file.png)Myös yleislinjalla aloittanut Oliver Pietilä kertoo, että uuteen kouluun sopeutumiseen on vaikuttanut jo ennestään tutut kaverit. “Tulin monen kaverin kanssa Ksykkiin, koska oon kuullut hyviä juttuja tästä ja tiesin, että moni kaveri on tulossa.“![](https://static.wixstatic.com/media/8b055d_2179eea20e90470eaa3fd45e873ccf07~mv2.jpg/v1/fit/w_1000,h_1000,al_c,q_80/file.png)TT-linjalla aloittanutta Ira Levliniä Ksykissä kiinnosti etenkin tiede- ja teknologialinja sekä kurssien laajuus ja monipuolisuus. Opettajien Ira odotti olevan hyviä Ksykin eliittikoulumaineen takia, joka osoittautuikin oikeaksi. “Opettajat on ollut hyviä, vaikka ei ehkä ihan mun mieleisiä, mutta he ovat silti osanneet opettaa.”

>Ira ei pidä aiempien ksykkiläisten sekaan sulautumista vaikeana. “Ei ole sinänsä vaikea sulautua joukkoon, kunhan itse olet sosiaalisempi ja teet aloitteita. Sen pitäisi olla riittävää, sillä esim. meidän luokalla on alle puolet yläasteelta tulleita. “
![](https://static.wixstatic.com/media/8b055d_9bb3bc9a23da49a6a0bf96a25ba1cf02~mv2.jpg/v1/fit/w_1000,h_1000,al_c,q_80/file.png)TT-linjalla aloittanutta Elsa Norrbya pelotti se, kuinka hän Helsingin ulkopuolelta tulevana sopeutuisi joukkoon. “Jo ekana päivänä tuli selväksi, että aavistukseni siitä, että moni tunsi toisensa etukäteen oli totta.” Elsa kertookin olleen helppo erottaa Ksykissä yläasteen käyneet muualta tulleista. “En tarkoita, etteivätkö he olisi olleet mukavia, mutta he olivat kyllä toden totta hieman yleviä ekat koulupäivät.” Kuva heistä kuitenkin muuttui nopeasti. “Ksykissä ollaan tosi avoimia ja hyväksyväisiä, kaikki opiskelijat vaikuttavat mukavilta ja opettajat ovat ymmärtäväisiä ja hauskoja.”

>“Lopulta se, että onko joku ollut yläasteella Ksykissä vai ei, ei vaikuttanut ollenkaan siihen, minkälaisiin kaveriporukoihin hakeuduttiin ja joukkoon sulautui hyvin muutamien viikkojen kuluessa.“
****
Teksti: Aino Sipilä ja Daniel Yakushonok

Kuvat: Armi Suhonen